****************************************
KANITA DAYALI TIP UYGULAMALARI YÖNERGESİ
****************************************


Amaç, Kapsam, Dayanak ve Tanımlar
=================================

Amaç
""""
**Madde-1**  Bu yönergenin amacı her eğitim ve öğretim yılında öğrencilerin gerçekleştirecekleri kanıta dayalı tıp uygulamalarının usul ve esaslarını belirlemektir.

Kapsam
""""""
**Madde-2** Bu yönerge, Tıp Fakültesi Dönem 1 ve Dönem 2 öğrencilerinin öğrenimleri sırasında gereksinim duyduğu doğru bilgiyi toplayıp analiz edebilme ve bu bilgileri sunma ve uygulayabilmek için yapılan düzenleme, uygulama, değerlendirme işlemlerini kapsar.

Dayanak
"""""""
**Madde-3** Bu yönerge 4/11/1981 tarih ve 2547 sayılı Yüksek Öğretim Kanunu’nun 14.üncü maddesine dayanılarak hazırlanmıştır.  

Tanımlar
""""""""
**Madde-4** Bu yönergede geçen;

    a) Akış Şeması: KDT çalışmalarının başlangıçtan bitiş haftasına kadar geçen süreci gösteren akış şemasını,
    b) Dekan: Tıp Fakültesi Dekanını,
    c) Dekanlık: Tıp Fakültesi Dekanlığını,
    d) Dönem 1: Tıp Fakültesi birinci sınıfını,
    e) Dönem 2: Tıp Fakültesi ikinci sınıfını,
    f) Fakülte: Tıp Fakültesini,
    g) Kanıta Dayalı Tıp Uygulaması (KDT): Tıp fakültesi dönem 1 ve dönem 2 öğrencilerin öğrenimleri sırasında gereksinim duyduğu bilimsel bilgiyi bir danışman öğretim elemanı rehberliğinde araştırabilme, verileri derleme, değerlendirme, poster veya sözlü sunum haline getirebilme bilgi ve becerisini kazanmayı,
    h) Komisyon: Kanıta Dayalı Tıp uygulamaları için görevlendirilen komisyonu,
    i) Kongre: Her eğitim-öğretim yılı Bahar Döneminde düzenlenen bilimsel öğrenci kongresini,
    j) Öğrenci temsilcisi: Dekan tarafından her eğitim-öğretim yılı başında seçilen öğrenciyi ifade eder.

Komisyonunun Oluşumu, Çalışması, Görev ve Sorumlulukları
========================================================

Komisyonun Oluşumu
""""""""""""""""""
**Madde-5** Komisyon Dekanın belirleyeceği bir dekan yardımcısı, en az biri Tıp Eğitimi Anabilim Dalından olmak üzere 5 öğretim üyesi ile  Dekan tarafından seçilen bir öğrenci temsilcisinden oluşur.  Komisyon üyeleri her eğitim-öğretim yılı başında belirlenir ve görev süreleri bir yıldır. Görev süresi bitenler yeniden görevlendirilebilir. Dekan yardımcısı aynı zamanda komisyon başkanıdır. Dekan yardımcısı Komisyon üyelerinden birini başkan yardımcısı olarak, dekan yardımcısının yokluğunda komisyona başkan yardımcısı başkanlık eder. 

Komisyonun çalışma usulü
""""""""""""""""""""""""
**Madde-6** Komisyon eğitim-öğretim yılı içinde her ay üyelerinin en az üçte iki katılımı ile toplanarak gündemdeki maddeleri görüşür.  Gerektiğinde başkanının çağrısı ile toplanır. düzenlenebilir. Toplantılarda kararlar katılanların salt çoğunluğu ile alınır. Komisyonunun sekreteryasını fakülte öğrenci işleri birimi yürütür.  Komisyon başkanı her toplantı için toplantı tutanağı tutturur ve alınan kararlar ile komisyonun her eğitim- öğretim dönemi sonunda takip eden yılda KDT uygulaması ile ilgili yapılması gereken faaliyetlerin plan ve programını içeren  çalışma raporlarını Dekanlığa sunar.

Komisyonun Görev ve Sorumlulukları
""""""""""""""""""""""""""""""""""
**Madde-7** (1) Komisyonun eğitim-öğretim yılı içinde görev ve sorumlulukları şunlardır:
	
a) Kanıta dayalı tıp uygulamasının içeriğini belirlemek,  
b) Kanıta dayalı tıp eğitiminin tanıtılması ve eğitimde kullanılmasına yönelik çalışma yapmak, 
c) Kanıta dayalı tıp eğitim programını oluşturmak ve uygulamak,
d) Kanıta dayalı tıp eğitim uygulamasından öğrencilerin elde ettiği puanları belirlemek ve  değerlendirme yöntemlerini Ölçme ve Değerlendirme Komisyonu ile birlikte saptamak ve uygulamasını gözetmek,
e) Kanıta dayalı tıp uygulama eğitim programı ile ilgili öğrenci ve eğitici geri bildirimlerini almak ve değerlendirmek,
f) Kanıta Dayalı Tıp eğitimi ile ilgili eğitim toplantısı, seminer, sempozyum, çalıştay ve kongre düzenlemek. Bu konuda ilgili kurumlarla işbirliği  yapmak,
g) Ulusal tıp öğrenci kongreleri ve kanıta dayalı tıp günlerinde poster ve sözlü sunumları danışman öğretim elemanının tercihini de dikkate alarak belirlemek,
h) Kongre programını şekillendirmek ve Dekanlığa sunmak,
i) Poster ve sözlü sunum değerlendirme jürilerini teklif etmek,
j) Kanıta dayalı tıp uygulamaları ile ilgili Dekanlık tarafından verilen diğer görevleri yapmak.


Kanıta Dayalı Tıp Uygulamaları Süreci İlkeleri
==============================================

Dönem I  KDT uygulama  esasları
-------------------------------

**Madde 8** (1) Dönem I KDT uygulama  esasları şunlardır:

a) Ders programında yer alan KDT dersleri için Dönem I öğrencileri Dönem Koordinatörü tarafından en az 7 en çok 12  kişi olacak şekilde küçük gruplara ayrılır. 

b) Ders kurulu başlamadan önce anabilim dallarında Dönem I’de teorik ve pratik dersleri yürüten öğretim üyeleri ve bu konuda görevlendirilmiş araştırma görevlileri ile bir toplantı düzenleyerek, dersle ilgili gerekli bilgiler, öğrenciden beklenen çalışmalar ve dersin nerede ne zaman olacağına dair konularda planlamalar yapılır.

c) Dekanlık tarafından Dönem I Koordinatörü ve Danışman olarak görev alan öğretim üyelerine bilgilendirme yazısı yazılarak Kanıta Dayalı Tıp Uygulamaları yönergesi ve akış diagramı gönderilir. Danışman Öğretim üyeleri KDT öğrencileri ile toplantılar düzenler yıl içinde KDT çalışmaları Ek-1’de gösterilen akış şemasına göre yapılır. Dönem I öğrencilerine bilimsel bilgiye doğru ulaşım yolları, KDT ilkeleri, hipotezler, bilimsel yöntem, araştırma türleri, bilimsel araştırma süreci, amaca uygun makale seçimi, araştırmalarda kullanılan yöntemler, veri analizi ve sunum şekilleri konusunda dersler verilir. KDT uygulamaları için ders programında derslerin yapılması için uygun tarihler ve saatler belirlenir.

d) Önceden hazırlanan öğrenci yoklama listesi ile değerlendirmede devam /devamsızlıkların göz önünde tutulması sağlanır. Dönem sonunda öğrenciler tarafından hazırlanan ödevler, danışmanları ile bu yönergeye ekli Ek-2’de gösterilen Öğrenci Değerlendirme Formu ile Dönem I Koordinatörü ve yardımcıları, danışman öğretim üyeleri ve KDT komisyon üyeleri tarafından değerlendirilir. Danışman Öğretim Üyeleri öğrencilerin toplantılara devamını da gözeterek öğrenci değerlendirme formu ile öğrencilere puan verir. Değerlendirmede 10 üzerinden yapılan puanlamalarda en çok 6 puan danışman öğretim üyeleri, 4 puan ise  poster değerlendirme jüri üyeleri tarafından verilir.  Verilen puan son ders kurulu notuna ilave edilir.

e) Yılsonunda Kanıta Dayalı Tıp Uygulamaları Komisyonu tarafından belirlenen günlerde, KDT günleri düzenlenir. Öğrenciler tarafından hazırlanacak poster sunumları bu günlerde yapılır. Posterler bu yönergede gösterilen kriterlere uygun olarak hazırlanır.  Poster değerlendirmesi Komisyonun belirlediği kurul tarafından poster değerlendirme formu ile puan verilerek yapılır. Birinci, ikinci ve üçüncü seçilen posterler ödüllendirilir. Hazırlanan posterler Tıp Fakültesi ağ sayfasında yayımlanır. Danışman öğretim üyesinin önerisi komisyonun kabul etmesi halinde Dönem I öğrencilerinin sunum şekli sözlü de olabilir. Bu durumda değerlendirme ve ödüllendirme bu yönergede gösterilen  sözlü sunum kriterlerine göre yapılır.

Dönem I poster hazırlama  kriterleri
------------------------------------
**MAADE-9** (1) Dönem I poster hazırlama kriterleri şunlardır:

a) Poster başlık hariç en çok 400 kelime olmalıdır. 

b) Başlık bölümü büyük harflerle yazılmalı ve çalışmanın içeriğini yansıtmalıdır. 

c) Çalışmanın yazarları, başlığın altında yazılmalıdır. Bildiriyi sunacak olan yazar (sorumlu yazar) altı çizili olarak belirtilmelidir. Yazar adları açık olarak yazılmalıdır.

d) Danışman adı yazarlardan sonra ayrıca belirtilmelidir. 

e) Posterler, Giriş ve Amaç, Yöntem, Bulgular ve Tartışma, Sonuç, Kaynaklar bölümlerinden oluşmalıdır.

f) Posterlerde en az 5, en fazla 10 kaynak kullanılmalıdır. 

g) Poster 70X90 cm ölçülerinde olmalıdır. 

h) Poster sanatsal sunum teknikleri ile hazırlanabilir (sanatsal tekniklerle hazırlanan posterlerde (d) bendindeki kriter dikkate alınmaz)

Poster değerlendirme
--------------------
**Madde-10** KDT günlerinde bir program dahilinde asılan posterler komisyon tarafından belirlenen jürice değerlendirilir. Değerlendirme bu yönergede Ek-3’de gösterilen forma göre yapılır.

Dönem II KDT uygulama  esasları
-------------------------------
**Madde-11** (1) Dönem II KDT uygulama  esasları şunlardır:

a) Koordinatörlük tarafından Dönem II öğrenci listesi en az 7 en çok 12 kişi olmak şartı ile eşit olarak küçük gruplara bölünür. Grupların Danışman öğretim üyesi denetim ve gözetiminde kendi belirledikleri konuda bir araştırma projesi geliştirme, uygulama ve sonuçlarını sunmaları hedeflenir.

b) Danışman Öğretim üyeleri KDT öğrencileri ile toplantılar düzenler. Yapılacak olan çalışma ve öğrencilerden istenen çalışmalar (Proje) hakkında bilgi verilir. Danışman Öğretim üyeleri Kanıta dayalı Tıp Uygulamaları konusunda öğrencilerin devamı, araştırma önerisi ve öğrencilerin araştırma sürecinde gösterdikleri performans sorumlu öğretim üyesi tarafından Kanıta Dayalı Tıp Uygulama Komisyonunun değerlendirmesi için fakülte öğrenci işlerine teslim edilir. Değerlendirmede 10 üzerinden yapılan puanlamaların 6 puanı danışman öğretim üyeleri, 4 puanı sözlü sunum değerlendirme jüri üyeleri tarafından verilir. Verilen puan öğrencinin son ders kurulu puanına ilave edilir.

c) Yıl sonunda Kanıta Dayalı Tıp Uygulamaları Komisyonu tarafından belirlenen günlerde, KDT günleri düzenlenir. Öğrenciler tarafından hazırlanacak sözlü sunumlar bu günlerde yapılır. Sunumlar bu yönergede gösterilen sözlü sunum kriterlerine uygun olarak hazırlanır.  Sözlü sunum değerlendirmesi Komisyonun belirlediği jüri tarafından Ek-4’te gösterilen değerlendirme formu ile puan verilerek yapılır. Birinci, ikinci ve üçüncü seçilen sunumlar ödüllendirilir. Sunumlar Tıp Fakültesi web sitesinde yayımlanır. Danışman öğretim üyesinin önerisi komisyonun kabul etmesi halinde Dönem II öğrencilerinin sunum şekli poster sunumu şeklinde de olabilir. Bu durumda değerlendirme ve ödüllendirme bu yönergede gösterilen  poster  sunum kriterlerine göre yapılır.	

Dönem II sözlü sunum hazırlama kriterleri
-----------------------------------------
**Madde-12** (1) Dönem II sözlü sunum hazırlama kriterleri şunlardır:

a) Sözlü sunumlar 7-10 dakika aralığında sunulmalıdır.

b) Çalışmanın yazarları, başlığın altında yazılmalıdır. Sunumu yapacak olan yazar (sorumlu yazar) altı çizili olarak belirtilmelidir. Yazar adları açık olarak yazılmalıdır.

c) Danışman adı yazarlardan sonra ayrıca belirtilmelidir. 

d) Sunumun içeriğinde; Giriş ve Amaç, Yöntem,  Bulgular ve Tartışma, Sonuç, Kaynaklar bölümleri bulunmalıdır.

e) Slaytlar görsel olarak sunuma uygun olmalıdır.

f) Konu başlıkları 40-60 punto, alt başlıklar 30-32 punto ve yazılar 24-28 punto arasındaki büyüklükte olmalıdır.

Yürürlük ve Yürütme
===================

Yürürlük
""""""""
**Madde-13** - Bu yönerge hükümleri  Senatoda  kabul edildiği tarihte yürürlüğe girer.

Yürütme
"""""""
**Madde-14**  Bu yönerge hükümlerini Fakülte Dekanı yürütür


Ekler
-----

======== ========== ==================================== ================== ======= =============== ====
Numarası Adı Soyadı Uygulamalara/Toplantılara Devam Etme Hazırlanarak Gelme Katılım Sunum Hazırlama Puan
======== ========== ==================================== ================== ======= =============== ====


Ek-3 Poster Değerlendirme Formu
"""""""""""""""""""""""""""""""
.. tabularcolumns::
      |p{0.20\linewidth}|p{0.60\linewidth}|p{0.10\linewidth}| p{0.10\linewidth}|  


================== ================================================================================================= ========== ============
Değerlendirme      Ölçütler                                                                                          Tavan Puan Verilen Puan
================== ================================================================================================= ========== ============
1. Başlık          - Poster başlığı içerikle uyumlu mu? (Konu ve metot yönünden)                                     0,5
2. GİRİŞ ve AMAÇ   - Araştırma konusu ilgili çalışmalara ilişkilendirilmiş mi?                                       0,5     
                   - Araştırmanın önemi/özgünlüğü ortaya konabilmiş mi?             
                   - Amaç açık olarak verilmiş mi?               
3. GEREÇ ve YÖNTEM - Araştırma tipi (tanımlayıcı, vaka-kontrol, kesitsel, kohort vb.) belirtilmiş mi?                1,0
                   - Araştırmanın yeri ve zamanı belirtilmiş mi?
                   - Araştırma evreni, (gerekliyse) örnekleme yöntemi ve örneklem büyüklüğü belirtilmiş mi?
                   - Araştırmanın  değişkenleri (bağımlı ve bağımsız) verilmiş mi?
                   - Veri toplama yöntemleri (anket, dosya taraması, ölçekler, lab. sonuçları vb.) açıklanmış mı?
                   - Etik ile ilgili bilgiler verilmiş mi (etik kurul onayı  vb.)?
                   - Araştırma hipotezlerine uygun istatistiksel analiz yöntemleri belirtilmiş mi?
4. BULGULAR        - Araştırma amaçlarına ilişkin bulgular tam olarak verilmiş mi?                                   0,5
                   - Bulgular uygun sayıda tablo/grafik/resimlerle desteklenmiş mi?
                   - Tablo/ grafik/resimlerin düzenlenmesi ve açıklamaları uygun mu?
                   - Elde edilen sonuçlar istatistiksel analizlerle  desteklenmiş mi?
5. SONUÇ           - Bulgular dikkate alınarak çalışmadan elde edilen önemli sonuçlar verilmiş mi?                   0,5
                   - Sonuçlara dayalı önerilerde bulunulmuş mu?
6. GÖRSELLİK       - Poster görsel olarak uygun hazırlanmış mı?                                                      0,5
                   - Başlık yeterli büyüklükte, dikkat çekici ve okunması kolay mı?, 
                   - İsimler açık yazılmış mı? Başlık ile metin arasında yeterli boş alan bırakılmış mı?
                   - Renk seçimi, yazı tipi ve büyüklüğü uygun mu?
                   - Tablo/grafik/resimlerin düzenlenme biçimleri uygun mu?
7. SUNUM           - Sunumu yapan kişi/kişiler araştırma konusuna hakim mi?                                          0,5
                   - Sunum yapan kişiler etkili iletişim kuruyor mu? 
                   - Sunumun genel olarak bir ekip çalışmasının ürünü olduğu anlaşılıyor mu?
TOPLAM                                                                                                               4,0
================== ================================================================================================= ========== ============


Ek-4 Sözlü Sunum Değerlendirme Formu
""""""""""""""""""""""""""""""""""""
.. tabularcolumns::
      |p{0.20\linewidth}|p{0.66\linewidth}|p{0.07\linewidth}| p{0.07\linewidth}|  


================== =================================================================================================== ========== ============
Değerlendirme      Ölçütler                                                                                            Tavan Puan Verilen Puan
================== =================================================================================================== ========== ============
1. BAŞLIK          - Araştırmanın/ Sunumun başlığı, içerikle uyumlu mu ? (Konu ve metod yönünden)                      0,5

2. GİRİŞ ve Amaç   - Araştırma konusu ilgili çalışmalara ilişkilendirilmiş mi?                                         0,5
                   - Araştırmanın önemi/özgünlüğü ortaya konabilmiş mi? 
                   - Amaç açık olarak  verilmiş mi?      

3. GEREÇ ve YÖNTEM - Araştırmanın tipi (tanımlayıcı, vaka-kontrol, kesitsel, kohort vb.) belirtilmiş mi?               1,0
                   - Araştırmanın yeri ve zamanı belirtilmiş mi?
                   - Araştırma evreni, (gerekliyse) örnekleme yöntemi ve örneklem büyüklüğü belirtilmiş mi?
                   - Araştırma hipotezlerine uygun değişkenler (bağımlı ve bağımsız) belirtilmiş mi?
                   - Veri  toplama yöntemleri (anket, dosya taraması, ölçekler, lab. sonuçları vb.) açıklanmış mı?
                   - Etik ile ilgili bilgiler verilmiş mi (etik kurul onayı  vb.)?
                   - Araştırma hipotezlerine uygun istatistiksel analiz yöntemleri belirtilmiş mi?
4. BULGULAR        - Araştırma amaçlarına ilişkin bulgular tam olarak verilmiş mi?                                     0,5
                   - Bulgular uygun sayıda tablo/grafik/resimlerle desteklenmiş mi?
                   - Tablo/ grafik/resimlerin düzenlenmesi ve açıklamaları uygun mu?
                   - Elde edilen sonuçlar istatistiksel analizlerle desteklenmiş mi?
5. SONUÇ           - Bulgular ışığında çalışmadan çıkarılan önemli sonuçlar verilmiş mi?                               0,5
                   - Elde edilen bulgular kısaca, varsa diğer çalışmalarla karşılaştırılmış mı?
                   - Sonuçlara dayalı önerilerde bulunulmuş mu?

6. GÖRSELLİK       - Sunum görsel olarak uygun hazırlanmış mı?                                                         0,5
                   - Başlığı çarpıcı ve yeterli büyüklükte,dikkat çekici ve okunması kolay, 
                   - Uygun başlıklarla organize edilmiş, Başlık altında isimler açık yazılmış 
                   - Yazı tipi ve büyüklüğü uygun,
                   - Tablo/grafik/resimlerin düzenlenme biçimleri uygun/anlaşılabilir
7. SUNUM           - Sunumu yapan kişi/kişiler konuya hakim mi?                                                        0,5
                   - Sunum yapan kişiler görsel-işitsel materyali uygun şekilde kullandı mı?
                   - Sunum iyi planlanmış mı? (Zamanı etkili kullanma, yaratıcılık sergileme)
                   - Sunumun genel olarak bir ekip çalışmasının ürünü olduğu anlaşılıyor mu?

TOPLAM                                                                                                                 4,0
================== =================================================================================================== ========== ============


