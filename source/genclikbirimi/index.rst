İNÖNÜ ÜNİVERSİTESİ
TIP FAKÜLTESİ GENÇLİK BİRİMİ YÖNERGESİ
======================================
Kuruluş 
Madde 1 — (1)
 01/09/2017 tarihinde İnönü Üniversitesi Tıp Fakültesi yönetiminin teklifiyle kurulmuştur.
Kapsam
Madde 2 — (1) 
İnönü Üniversitesi Tıp Fakültesi Gençlik Biriminin amaçlarını, organlarını, yönetim yapısını, kadrolarını ve Birimin çalışmaları ile ilgili mali hükümleri kapsamaktadır. 
Amaç
Madde 3 — (1)
İnönü Üniversitesi'nin ilgili bölüm, anabilim dallan ve ünitelerinin işbirliği ile gençlik çağına özgü gelişimsel özellikleri, psikolojik ve toplumsal sorunları belirlemeye, açıklamaya ve çözümlemeye yönelik çalışma ve araştırmalarda bulunmak amacıyla kurulan Birimin başlıca faaliyet alanları aşağıda gösterilmiştir: 
a) Tıp Fakültesinde öğrenim gören öğrencilerin;
    1) Barınma ilgili karşılaştıkları sorunlarla ilgili çözümü ile ilgili danışmanlık yapmak,
    2) Yaşadıkları maddi sorunların çözümü için toplum kaynaklarından istifade etmesi amacı ile ekonomik sorunların çözümünde katkı sağlayıcı çalışmalar yapmak
    3) Kente ve üniversitemize adaptasyonlarını artırıcı faaliyetlerin yapılması,
    4) Baş edemediği sosyal sorunlarının çözümünde danışmanlık yapmak 
    5) Sosyal etkinlik ve sosyal sorumluluk faaliyetleri ile öğrencilerin akademik başarıyla birlikte sosyal başarı elde etmelerini sağlamak nihai hedef olarak da yaşam başarısına ulaşmasını sağlayıcı çalışmalar yapmak
b) Öğrencilerimizin ufuklarını geliştirebileceğine inanılan ulusal ve uluslararası düzeyde seminer, konferans, kongre, sempozyum gibi çeşitli bilimsel toplantılar ya da eğitim programları düzenlemek ve bu gibi faaliyetlere katılmak, bu amaçla yurt içi ve yurt dışındaki benzer amaçlı kuruluşlarla işbirliğinde bulunmak, ortak programlar düzenlemek, 
c) İnönü Üniversitesi Tıp Fakültesi öğrencilerimizin gelişim özelliklerinin, yaşadıkları gelişimsel psikolojik ve toplumsal sorunların anlaşılması ve çözümüne yönelik uygulamalarda bulunmak, bu amaçla uygulamalarında kamu ve özel kurum ve kuruluşlarla, gerçek ve tüzel kişilerle işbirliği yapmak,
d) Sağlıklı yaşamla ilgili; Psikolojik problemler, Aşı hizmetleri, Sigara ve Madde bağımlılığına yönelik danışmanlık ve yönlendirme, Psikolojik Danışmanlık, Ders çalışmalarını destekleyici ya da motivasyonlarını artırıcı terapik görüşmeler gibi Koruyucu Sağlık Hizmetleri Danışmanlığı hizmetlerinin verilmesi,
e) İlgi alanına giren konularda bilimsel araştırma, inceleme ve yayın yapmak, bu nitelikteki çalışmaları desteklemek, 
f) Konunun sosyoloji, psikoloji, psikiyatri, eğitim ve sosyal hizmet gibi değişik disiplinlerden araştırmacılar tarafından ortaklaşa ele alınmasını sağlayacak bir ortam oluşturarak disiplinler arası etkileşimi ve bilgi alışverişini sağlamak üzere gerektiğinde Sağlık, Kültür ve Spor Dairesi Başkanlığı ile işbirliği de yaparak bu yöndeki çalışmaları desteklemek,
g) Tıbbi olarak kronik problemleri tespit edilmiş öğrencilerimizin hastane de ilgili bölümlere konsültelerinin sağlanması ve tedavi süreçlerinin de takiplerinin yapılması,
h)  İnönü Üniversitesi Tıp Fakültesi öğrencilerden oluşan “akran etkileşim grubu” oluşturulması ve birimin süreç içerisinde çalışmalarına destek olmalarının sağlanması amaçlanmaktadır.
Birim çalışanları
Madde 4  -- (1)
Birim çalışanları Danışma kurulu, Sosyal hizmet uzmanı, Psikolog, Sekretarya Memuru, Hemşire ve akran etkileşim grubundan oluşmaktadır.   
Danışma Kurulu;  Tıp Fakültesi Dekanlığı tarafından ilgili anabilim dallarından, gençlik birimine akademik düzeyde danışmanlık yapmak; projeleri yönlendirmek ve eğitim çalışmalarını düzenlemek üzere görevlendirilecek öğretim üyeleridir.
Sosyal Hizmet Uzmanı; ilgili uzmanlık alanından lisans mezunu olan ve İnönü Üniversitesi Rektörlüğünce Tıp Fakültesine atanan personelden Tıp Fakültesi Dekanlığı tarafından görevlendirilen birimin ilgili alanına giren konularda çalışmalar yapan kişidir,
Psikolog; ilgili uzmanlık alanından lisans mezunu olan ve İnönü Üniversitesi Rektörlüğünce Tıp Fakültesine atanan personelden Tıp Fakültesi Dekanlığı tarafından görevlendirilen birimin ilgili alanına giren konularla tam zamanlı çalışmalar yapan kişidir.
Sekretarya Memuru; Tıp Fakültesi Dekanlığı tarafından görevlendirilen, birimin ilgili alanına giren konularla tam zamanlı çalışmalar yapan kişidir.
Hemşire; ilgili uzmanlık alanından lisans mezunu olan, İnönü Üniversitesi Rektörlüğünce Tıp Fakültesine atanan personelden Tıp Fakültesi Dekanlığı tarafından görevlendirilen birimin ilgili alanına giren konularla yarı zamanlı çalışmalar yapan kişidir. 
Akran Etkileşim Grubu; Tıp fakültesinde eğitim gören, birimde hizmet verecek gönüllü öğrenci topluluğudur.
Kadrolar
Madde 5 — (1) 
Birimin akademik, teknik ve idari personel ihtiyacı 2547 sayılı Kanunun 13 üncü maddesine göre Rektör tarafından görevlendirilecek elemanlar ile karşılanır. 
Merkezin gelirleri
Madde 6 — (1)
 a)- Üniversite bütçesinden tahsis edilecek ödenekler,
 b) Her türlü yardımlar ve bağışlar, 
 c)- Merkez faaliyetlerinden elde edilen gelirler, 
 d) Diğer gelirler. 
Yürürlük
Madde 7— (1) Bu yönerge Üniversite Senatosu tarafından kabul edildiği tarihten itibaren yürürlüğe girer.
Yürütme 
Madde 8— (1) Bu Yönerge hükümlerini İnönü üniversitesi Tıp Fakültesi Dekanı yürütür.

