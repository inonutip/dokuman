İNÖNÜ ÜNİVERSİTESİ TIP FAKÜLTESİ 

**********************************
TIPTA UZMANLIK  TEZ YAZIM KILAVUZU
**********************************

Bölüm 1 : Amaç, Kapsam, Dayanak ve Tanımlar
===========================================

Amaç
Bu kılavuzun amacı, İnönü Üniversitesi Lisansüstü Eğitim ve Öğretim Yönetmeliği uyarınca İnönü Üniversitesi Tıp Fakültesi’nde hazırlanan "Tıpta Uzmanlık"  tezleri ile ilgili esasları düzenlemektir.

Kapsam
Bu kılavuz, İnönü Üniversitesi Tıp Fakültesi’nde hazırlanan "Tıpta Uzmanlık"  tezlerinin yazımı ve basımı ile ilgili hükümleri kapsar.

Dayanak
Bu kılavuz 25.01.2013 tarih ve 28539 sayılı Resmi Gazetede yayınlanan İnönü Üniversitesi Lisansüstü Eğitim ve Öğretim Yönetmeliği hükümlerine dayanılarak hazırlanmıştır. Tıp Fakültesi’ne bağlı anabilim dallarında tıpta uzmanlık tezi hazırlayan öğrenciler ve tez yöneten danışman öğretim üyeleri, tez çalışmalarını bu kılavuz hükümlerine uygun olarak hazırlamak zorundadırlar. Süreler ve süreçler için Yönetmelik hükümleri geçerlidir.

Tanımlar
Bu kılavuzda geçen;
    a) Fakülte: İnönü Üniversitesi Tıp Fakültesi’ni
    b) Senato: İnönü Üniversitesi Senatosu'nu,
    c) Anabilim Dalı: Tıp Fakültesi’nde eğitim öğretim programı bulunan anabilim dalını,
    d) Tez: Tıpta uzmanlık tezini
    e) Tez Yazım Kılavuzu: Bu tez yazım kılavuzunu, ifade eder

Bölüm 2 : Tez Biçim Standartları
================================


Yazım Ortamı ve Karakteri
Bu kılavuzda yer alan tanımlamalar (yazı karakteri, punto, satır aralığı, paragraf, tablo özellikleri vb.) gelişmiş bilgisayar kelime işlem programlarında var olan fonksiyonlar dikkate alınarak yapılmıştır. Bu nedenle tezler bilgisayar ortamında Microsoft Office Word® gibi bir kelime işlem paket programı ile yazılmalıdır.
        a) Tezin tümünde (tablo içi yazılar dahil) kullanılacak yazı tipi Times New Roman olmalıdır. Ana bölüm başlıkları (GİRİŞ, GENEL BİLGİLER, KAYNAKLAR gibi) 14 punto, alt bölüm başlıkları ve metin kısmı 12 punto büyüklüğünde olmalıdır.
        b) Ana bölüm başlıkları büyük harf, alt bölüm başlıklar ise her kelimenin ilk harfi büyük, diğerleri küçük harf olacak şekilde yazılmalıdır. Alt bölüm başlıklarında ve, veya, ile, gibi bağlaçlar küçük harfle başlamalıdır. Tüm bölüm başlıklarında kalın (bold) yazı karakteri kullanılmalıdır.
        c) Şekil ve tablo adları / başlıkları 12 punto, tablo / şekil altı açıklayıcı dipnotlar 10 punto yazılmalıdır. Geniş ve uzun tabloların tek sayfaya sığdırılabilmesi için tablo içi yazılar ve rakamlar okunabilir olması koşulu ile daha küçük punto ile yazılabilir.
        d) Tezin tamamında kullanılacak yazı rengi siyah olmalıdır. Virgül, noktalı virgül, nokta gibi noktalama işaretlerinden sonra bir karakter boşluk bırakılmalı, noktalama işaretlerinden önce boşluk bırakılmamalıdır. Sayılarda kesirler virgül ile ayrılmalıdır (% 27,5; p<0,005; 0,744 gibi).
        e) Tez metni içinde koyu, italik, altı çizili gibi biçimlerin kullanımı, bilim alanının gerektirdiği durumlarla sınırlı kalmalıdır.

Kâğıt ve Baskı Özellikleri
Tezler en az 80, en çok 100 g/m2 ağırlığında birinci hamur, standart A4 (210 x 297 mm)
beyaz kâğıda yazılmalıdır. Tez kitapçığı, bilgisayar kullanarak, lazer ya da lazer kalitesinde çıktı veren yazıcı ile kâğıdın bir yüzüne veya her iki yüzüne basılabilir.

Tez Planı
Tez, ön sayfalar, tez metni, kaynaklar ve ekler olmak üzere dört ana bölümden oluşmalıdır. Her bölüm ayrı bir sayfa başı ile başlatılmalıdır.
Ön sayfalar bölümü; sırasıyla kapak sayfası, iç kapak sayfası, kabul ve onay sayfası, içindekiler, teşekkür, özet, abstract, simgeler ve kısaltmalar dizini, şekiller dizini ve tablolar dizininden oluşur.
Tez metni bölümü; sırasıyla "GİRİŞ", "GENEL BİLGİLER", "GEREÇ VE YÖNTEM", "BULGULAR", "TARTIŞMA", "SONUÇLAR VE ÖNERİLER" ana başlıklarını içermelidir. "KAYNAKLAR" bölümünün ardından tezin ana bölümleri içerisinde yer almaları uygun olmayan ancak verilmesi gerekli bilgiler için "EKLER" bölümü oluşturulur.

Kenar Boşlukları ve Sayfa Düzeni
Sayfalar A4 boyutunda olmalı ve her sayfanın sol (cilt) kenarında 3,5 cm, üst, alt ve sağ kenarlarında ise 2,5 cm boşluk bırakılmalıdır. Metin bloğu hem sol hem de sağ kenar boşluklarına hizalanmalıdır.

Sayfa Numaralandırma
Sayfa numaraları, sayfaların alt sağ köşesine yazılmalıdır. Kapak sayfası, iç kapak sayfası, ithaf ve kabul ve onay sayfası hariç bütün sayfalara numara verilmelidir.
Ön sayfalar bölümünde; içindekiler, teşekkür, özet, abstract, simgeler ve kısaltmalar dizini, şekiller dizini ve tablolar dizininden oluşan ön sayfalar bölümü, küçük Romen rakamları ile sayfa alt sağ köşesine (iv,v, vi, vii, viii, ix, x...), GİRİŞ ile başlayan tez metni bölümü ile kaynaklar ve ekler bölümleri Arap rakamları ile (1, 2, 3, 4 gibi) sayfa alt sağ köşesine numaralandırılmalıdır. Ön sayfalar bölümünde sayfa numarası verilmeyen kapak sayfası, iç kapak sayfası, ithaf (zorunlu değil), kabul ve onay sayfası, içindekiler, teşekkür, içindekiler sayfasına sayfa numarası yazılmaz, ancak bu sayfalar sırasıyla i, ii, iii, iv, v ve vi sayfa olarak addedilir ve daha sonraki sayfalar (içindekiler sayfası) gelen sıraya göre vii'den başlar. İçindekiler sayfası (bir sayfadan fazla bile olsa tüm tez sayfalarını kapsayan sayfa numaraları olması nedeniyle) tek sayfa olarak kabul edilir. Sayfa numaralarının yanında parantez veya çizgi gibi işaretler kullanılmamalıdır.
Eğer tezin bitmiş hali 5 cm kalınlığı aşıyorsa, tez iki veya daha fazla cilt halinde hazırlanmalıdır. Bu durumda tez ciltleri büyük Romen rakamları ile numaralandırılır ve her ciltte tezin başlığına yer verilir. Tez başlığı bütün ciltlerde aynı olmalıdır. Ancak, tez başlığının hemen alt satırında Cilt I veya Cilt II şeklinde bir açıklamaya yer verilir. Burada numaralandırmaya birinci ciltten başlanır ve ikinci ciltte devam edilir. Hem Romen rakamları ile yazılan ön sayfalar bölümünde hem de metnin sayfalandırılmasında iki ciltte numaralar devamlıdır. II. Cildin kapak sayfası; birinci cildin ön sayfalar bölümünün devamı olarak kabul edilir ve II cildin diğer ön sayfalar bölümüne: kapak, iç kapak sayfası, kabul ve onay sayfası, içindekiler, simgeler ve kısaltmalar dizini, şekiller dizini, tablolar dizini sayfaları romen rakamları olarak verilecek; başlık sayfasından itibaren de rakam olarak numara verilecektir

Başlık Numaralandırma
"GİRİŞ" bölümünde giriş ana başlığının dışında alt başlıklar ve ona ait bir numaralandırma oluşturulmamalıdır. Diğer bölümlerde ise üçüncü dereceden daha  ileri alt bölüm başlıkları numaralandırılmamalıdır. Ayrıca "KAYNAKLAR" ve "EKLER" ana bölüm başlıklarına da numara verilmemelidir.

Şekil ve Tablo Numaralandırma
Şekil ve tablolar numaralandırılırken önce şekil/tablonun yer aldığı ana bölümün numarası yazılır sonra metin içerisindeki geçiş sırasına göre l'den itibaren numara verilir.

Satır Başı ve Satır Aralığı
Paragrafın ilk satırı 1,2 cm içeriden başlamalı ve satırlar arasında "Times New Roman" yazı karakterinde 1,5 satır aralığı olmalıdır. Şekil ve tablo başlık yazıları ve dipnot yazılarında tek (1) satır aralığı kullanılmalıdır.

Bölüm ve Alt Bölümler
Tezin ana bölümleri daima yeni bir sayfa ile başlamalıdır. Ana bölüm başlıkları metni ortalayacak şekilde sayfanın en üst satırına yazılmalıdır. Alt bölüm başlıkları ve ardından devam edecek olan paragraflar 1,2 cm içerden başlamalı, paragraflar arasında ilave bir boşluk bırakılmamalıdır. Tezin alt bölümlerinin oluşturulmasında üçüncü dereceden daha ileri alt bölüm başlığı kullanılmamalıdır. Ancak, zorunlu ise alt başlık kurallarına uygun olarak, başlık numarası verilmeden ve içindekiler dizininde gösterilmeden kullanılabilir.

Anlatım
Yazımda mümkün olduğu kadar açık bir ifade kullanılmasına özen gösterilmeli ve pasif cümlelerle anlatım (üçüncü şahıs ağzı) tercih edilmelidir. Çok uzun cümlelerden kaçınılmalı, kısa ve tek bir yargı bildiren cümleler kullanılmalıdır. Yabancı kökenli kelimeler özgün şekli ile ya da Türkçe‘de okunduğu gibi yazılmalı ve tezin tümünde aynı kullanım sürdürülmelidir. Zorunlu olarak yabancı dilden alınan kelimeler (teknik terimler, tür isimleri vb.) italik olarak yazılmalıdır. Örnek; wistar albino, Escherichia coli, gibi.

Atıflar
Tez içerisinde verilen her kaynak, tezin "KAYNAKLAR" bölümündeki dizinde mutlaka yer almalıdır (Ayrıca "KAYNAKLAR" bölümünde örneklere bakınız).
Tez yazımında yararlanılan bilgi "alıntı" veya "gönderme" biçiminde aktarılabilir. Bir veya birden fazla cümle özgün anlatım şekli hiç değiştirilmeden kullanılacak ise alıntı tırnak işareti ("...") içerisinde yazılmalı ve tırnak işaretinden hemen sonra parantez içinde
( ) rakamla kaynak numarası belirtilmelidir. Kaynaklar için, giriş ile başlayan, sonuçlar ve öneriler bölümlerine kadar devam eden tez metni bölümünde 1'den itibaren seri şekilde numara verilmelidir. Çok sık ve uzun alıntılar yapılmamalıdır. Özgün anlatım kısa ve orijinal bir ifade ise veya değiştirilmesi anlam bütünlüğünü bozacak ise alıntı yapılabilir. Bununla birlikte tez yazımında yararlanılan bilginin özgün anlatım şeklinin değiştirilerek aktarılması tercih edilmelidir. Anlatım biçimi değiştirilmiş olsa bile bu durumda da bilgi hala başkasına ait olduğundan metin içinde kaynağa atıf yapılması mutlaka gereklidir. Yorumlar, ifadeler, yargılar başkalarına ait olduğu sürece kaynak gösterilmesi zorunludur ve bilimsel etik kuralıdır. Atıf yapılırken bilimsel etik kurallarına özellikle dikkat edilmeli ve intihalden kaçınılmalıdır.
Resim, şekil vb. anlatım araçları bir kaynaktan alınmış ise resim veya şekil metin içerisinde atıf yapıldığı yerde kaynak gösterilerek belirtilmeli ve metin içerisindeki kaynak sıralaması dikkate alınarak kaynak numarası verilmelidir.

Tablolar ve Şekiller
Tablo dışındaki bütün takdimler (resim, fotoğraf, grafik, histogram, çizelge, denklem, formül vs.) şekil olarak ifade edilmelidir. Tez içinde anlatıma yardımcı olacak biçimde şekiller ve çizelgeler kullanılabilir. Ancak gereksiz şekillerden kaçınılmalıdır. Şekiller üzerinde yer alacak her türlü çizgi, işaret, sembol, rakam ve yazılar bilgisayar ortamında hazırlanmalı ve kolayca görülebilir ve/veya okunabilir büyüklükte ve netlikte olmalıdır. Tablolarda 12 punto yazı karakteri kullanılmalıdır. Ancak tabloda sunulan bilgi içeriğine bağlı olarak rahatlıkla okunabilir özellikte olmak kaydıyla daha küçük puntoda yazı karakteri kullanılabilir. Şekil ve tablo içeriğindeki yazılar Türkçe olmalıdır. Tablolarda 1,5 satır aralığı tercih edilmeli ve dikey çizgiler kullanılmamalıdır. Yabancı kaynaklardan alınan şekillerin içerikleri alınan kaynağın dilinde olmamalı, Türkçe yazılmalıdır (Özel isimler, Latince ifadeler vb. hariç). Tez sayfası üzerine fotoğraf yapıştırılmamalı, şekil olarak ifade edilen tüm takdimler bilgisayar ortamında hazırlanıp tez metni içerisine yerleştirilmelidir. Çalışma kapsamındaki bireylere ait fotoğraflar etik ilkelere ve kişi haklarına uygun olarak kullanılmalıdır.

Tablo ve Şekillerin Yerleştirilmesi
Şekil ve tablolar tez metni içerisinde geçtikleri yerde ya da bir sonraki sayfada yer almalıdır. Tez metni içerisinde katlanmış tablo ve şekillere yer verilmemelidir. Bir sayfaya sığmayacak büyüklükteki tablo ve şekiller uygun yerinden bölünerek diğer sayfada verilebilir ya da "EKLER" bölümünde sunulabilir. Şekil ve tablolar sayfaya ortalanarak yerleştirilmeli ve sayfa kenar boşluklarına taşmamalıdır.
Aynı sayfaya yerleştirilecek iki şekil, iki tablo veya şekil ile tablo arasında iki satır boşluk (iki defa "enter" tuşuna tıklanarak), metin yazısı ile tablo başlık yazısı / şekil arasında ise tek satır boşluk bırakılmalıdır. Tablo ile tablo başlık yazısı ve şekil ile şekil alt yazısı arasında "1" satır aralığı boşluk bırakılmalıdır. Tablo başlıkları tabloların üstüne, şekil başlıkları ve ilgili açıklamalar şekillerin altına yazılmalıdır. Açıklamalar mümkün olduğu kadar kısa ve öz olmalıdır.

Simgeler ve Kısaltmalar
Tezde kullanılacak kısaltmalar veya simgeler, metin içinde ilk geçtiği yerde önce açık şekliyle yazılmalı sonra parantez içerisinde kısaltılmış şekli belirtilmelidir. Kısaltmalar metin içerisinde bir defa açıklanmalıdır. Tezde yalnızca bir defa kullanılan ifadeler için kısaltma yapılmamalıdır.
Standart kısaltmalar, terimlerin Türkçelerine göre yapılmalıdır (Örneğin; kronik obstrüktif akciğer hastalığı için KOAH; Dünya Sağlık Örgütü için DSÖ gibi). Ancak yerleşik yabancı dilden kısaltmalar oldukları gibi alınabilirler (Örneğin; AIDS, UNICEF gibi).
Standart kısaltmalar dışındaki kısaltmalar gerekmedikçe kullanılmamalı, ancak zorunlu durumlarda metin içinde sık geçen, birden fazla sözcükten oluşan terimler için araya nokta konulmadan baş harfler kullanılarak arada boşluk bırakılmaksızın kısaltma yapılmalıdır (günlük yaşam aktiviteleri için GYA gibi). Sonraki metin kısımlarında değiştirilmeden kısaltma halinde kullanılmalıdır. Tüm simgeler ve kısaltmalar, tez ön sayfalarındaki "SİMGELER VE KISALTMALAR DİZİNİ" bölümünde alfabetik sıralı bir dizin halinde ayrıca gösterilmelidir.

Dipnotlar
Metin içerisine yazıldığında konu bütünlüğünü bozacak ve okumada sürekliliği engelleyecek nitelikteki çok kısa açıklamalar aynı sayfanın sonunda dipnot olarak verilebilir. Dipnotlar, ana metinden itibaren bir satır boşluk bırakıldıktan sonra, soldan sağa sayfanın ortasına kadar çizilen sürekli bir çizgi ile ayrılmalıdır. Dipnotlar, 10 punto ile yazılmalı, birkaç satırdan fazla olmamalı ve metin bloğu dışına taşmamalıdır. Aynı sayfada birden fazla dipnot kullanılacak ise, sayfadaki kullanım sırasına göre ve her sayfada birden başlanarak numaralandırılmalıdır. Dipnot numaraları kaynak gösterme sistemindeki literatür numaraları ile karışmaması için köşeli parantez içinde cümle başında üst simge[ ] olarak belirtilmelidir.


Bölüm 3 : Tezlerin ve Tez İçeriğinin Düzenlenmesi
=================================================

Kapak ve İç Kapak Sayfası

Tezin dış kapağı beyaz kuşe karton (en az 300 g), iç kapağı ise beyaz kağıda basılı olmalıdır. Dış ve iç kapaklar birbirinin benzeri şekilde hazırlanır. Kapaklarda üstten aşağıya doğru sayfa ortalanarak sırasıyla şu bilgiler yer alacaktır: Tıp Fakültesi Logosu, “T.C. İNÖNÜ ÜNİVERSİTESİ TIP FAKÜLTESİ” yazısı, tezin adı, “TIPTA UZMANLIK TEZİ” yazısı, araştırma görevlisinin Adı ve SOYADI yazılmalı, anabilim dalının adı, tez danışmanının unvanı, Adı ve SOYADI ile sayfanın en altına "Malatya" ve tezin yapıldığı yıl yazılmalıdır. Tezin adı büyük harflerle ve 14 punto Times New Roman yazı karakterinde olmalı diğer tüm yazılarda Times New Roman yazı karakterinde büyük harflerle 12 punto kullanılmalıdır. Zorunlu hallerde puntolar artırılabilir veya azaltılabilir. 

Ön Sayfalar
Ön sayfalar sırasıyla kapak sayfası, iç kapak sayfası, kabul ve onay sayfası, içindekiler, teşekkür, özet, abstract, simgeler ve kısaltmalar dizini, şekiller dizini ve tablolar dizininden oluşur. 

İçindekiler Sayfası
Bu bölüm, kapak sayfası, iç kapak sayfası ve kabul ve onay sayfası hariç bütün ön sayfaları (sırayla: teşekkür, özet, abstract, simgeler ve kısaltmalar dizini, şekiller dizini, tablolar dizini), tez metnindeki ana bölüm ve alt bölüm başlıklarını, kaynaklar ve ekler bölümlerini eksiksiz olarak içermelidir. Her başlığın karşısına o başlığın yer aldığı sayfanın numarası yazılmalıdır. Üçüncü dereceden daha ileri alt bölüm başlığı içindekiler sayfasında kullanılmamalıdır.

Teşekkür Sayfası
Tez çalışmasına doğrudan veya dolaylı olarak katkıda bulunan kişi veya kuruluşlara kısa ve öz bir şekilde teşekkür edilebilir.

Tez Yazım Kontrol Listesi
Tez Yazım Kontrol Listesi’nde belirtilen her bir kontrol başlığı tez yazım kılavuzuna göre dikkatlice kontrol edilecek ve ilgililer tarafından imzalanmış olacaktır.

Türkçe ve Yabancı Dilde Özet Sayfaları
Tezin özetleri (Türkçe "ÖZET", İngilizce "ABSTRACT"), başlık ve anahtar kelimeler hariç en fazla 250 kelime ile sınırlandırılmalıdır. Özet metni "Amaç", "Gereç ve Yöntem", "Bulgular" ve "Sonuçlar" alt başlıkları ile yapılandırılmalıdır. Araştırmanın esas amacı belirtilmeli, kullanılan metodoloji açıklanmalı, bulgular özetlenmeli ve ana sonuçlar ifade edilmelidir. Özetlerin birer sayfaya sığdırılması tercih edilmelidir. Sadece özetler kısmında, tek sayfaya sığdırmak amacıyla 1,5 satır aralığı yerine 1,15 gibi daha küçük satır aralığı kullanılabilir. Özet metni içerisinde kaynak verilmemelidir. Özet içerisinde kısaltmalar açıklanmamalı, tezin "Simgeler ve Kısaltmalar Dizini"nde belirtilen kısaltılmış şekliyle verilmelidir.
"ÖZET" ve "ABSTRACT" ana başlıkları, kalın (bold), 14 punto ve sayfa başını ortalayacak şekilde yazılmalıdır. Tezin Türkçe ve İngilizce başlığı her kelimenin (ve, veya, ile vb. bağlaçlar hariç) ilk harfi büyük, kalın (bold), 12 punto ve sayfayı ortalayacak şekilde yazılmalıdır. Türkçe ve İngilizce özetin altında en az 3 anahtar kelime (key words) yer almalıdır. Anahtar kelimeler alfabetik sıraya göre sıralanmalı, virgül (,) ile ayrılmalıdır. Türkçe anahtar kelimeler Türkiye Bilim Terimleri'ne (http://www.bilimterimleri.com) uygun, İngilizce anahtar kelimeler ise Médical Subject Headings (MeSH)'e uygun olacak şekilde seçilmelidir (http://www.nlm.nih.gov/mesh/ MBrowser.html

Tezlerde yazılacak olan Özet, Abstract, Simgeler ve Kısaltmalar Dizini, Şekiller Dizini, Tablolar Dizini için örnekler

ÖZET
(Ana bölüm başlığı 14 punto - Ortalı)

Tip 2 Diyabetlilerde Serum Paraoksonaz Aktiviteleri ve PON- 1 108 C/T ve 55 L/M Gen Polimorfizmlerinin Araştırılması
(Özet başlığı 12 punto)
Amaç: PON-l'inmakrofajlarda köpük hücresi oluşumunu ve at- erogenezisi inhibe ettiği ve oksidatif strese karşı koruyucu olduğu gösterilmiştir. Bazı PON-1 gen polimorfizmleri ve azalmış PON- 1 aktivitesinin, tip 2 diyabet dâhil birçok hastalık için risk faktörü olduğu belirtilmiştir. Bu çalışmanın amacı tip 2 diyabetli hastalarda vasküler komplikasyonların gelişiminde serum PON-1 aktivitesi ve gen polimorfizmleri ile olan ilişkisinin araştırılmasıdır.
Gereç ve Yöntem: Bu çalışma, vasküler komplikasyonu olan 140 ve vasküler komplikasyonu olmayan 144 tip 2 diyabetli hasta üzerinde yürütüldü. PON-1 -108 C/T ve PON- 1 55 L/M genotipleri PCR-RFLP analizleri ile belirlendi. Serum PON-1 ve ARE aktiviteleri ve MDA düzeyleri spektrofotometrik yöntemler kullanılarak ölçüldü.
Bulgular: Serum PON-1 ve ARE aktiviteleri komplikasyonlu diyabetik hastalarda, komplikasyonsuz hastalarla karşılaştırıldığında, daha düşüktü, fakat istatistiksel açıdan fark anlamlı değildi. PON- 1 55 LL ve -108 CT frekansları komplikasyonlu hastalarda (0.51 ve 0.74, sırasıyla) komplikasyonsuzlara göre (0.36 ve 0.69) daha yüksekti. Bununla birlikte, LM ve MM genotipleri ile karşılaştırıldığında, LL homozigot hastalar, daha yüksek PON-1 aktivitesi ve daha düşük MDA düzeylerine sahiplerdi. Keza, en yüksek PON-1 ve ARE aktiviteleri ve en düşük MDA düzeyleri PON-1 -108 CC genotipli hastalarda tespit edildi.
Sonuçlar:Vasküler komplikasyonlu tip 2 diyabetli hastalar, daha düşük serum PON-1 ve ARE aktivitelerine sahip olmalarına rağmen, PON-1 -108 C/T ve PON-1 55 L/M gen polimorfizimleri ile vasküler komplikasyonlar arasında bir ilişki tespit edilmemiştir.
Anahtar Kelimeler: Arilesteraz, paraoksonaz, polimorfizm, tip 2 diyabet, vasküler komplikasyon
Not: Sadece özetlerde 250 kelimeyi aşmamak kaydıyla metni bir sayfaya sığdırabilmek  için 1,15 veya 1,5 satır aralığı kullanılabilir.
ABSTRACT
(Ana bölüm başlığı 14 punto - Ortalı)


The Investigation of Serum Paraoxonase Activities and PON- 1 -108 C/T and 55 L/M Gene Polymorphisms in Type 2 Diabetics
(12 punto)
Aim: PON-1 has been shown to protect against oxidative stress and to inhibit macrophage foam cell formation and atherogenesis. Some of the PON-1 gene polymorphisms and decreased PON-1 activity were implicated as risk factors for several diseases including type 2 diabetes mellitus. The aim of this study was to investigate the serum PON-1 enzyme activity and the relevance of PON-1 gene polymorphism in vascular complications of type 2 diabetic patients.
Material and Method: This study was carried out in 140 individuals with type 2 diabetic patients with vascular complications and 144 individuals with type 2 diabetes without vascular complications. The PON-1 -108 C/T and PON-1 55 L/M polymorphisms were performed with PCR-RFLP analysis. Serum PON-1 and ARE activities and MDA levels were measured using the spectrophotometric methods.
Results: Serum PON-1 and ARE activities in the group with complications was lower than in the group without complications, but statistical analysis did not show any significant difference between the groups. The PON-1 55 LL and -108 CT frequencies are higher in diabetics with vascular complications (0.51 and 0.74, respectively) than in the patients without complications (0.36 and 0.69, respectively). However, LL homozygote subjects had higher PON-1 activity and lower serum MDA level than the LM and MM genotypes. Also, the highest PON-1 and ARE activities and the lowest MDA levels were detected in the patients with PON-1
-108 CC genotypes.
Conclusion: Although type 2 diabetic patients with vascular complications have lower serum PON1 and ARE activities, the relationship between PON1 -108 C/T and PON1 55 L/M polymorphisms and susceptibility to vascular complications in diabetic patients have not been detected.
Key Words: Arylesterase, paraoxonase, polymorphism, type 2 diabetic, vascular complication.




Simgeler ve kısaltmalar dizini örneği:


SİMGELER VE KISALTMALAR DİZİNİ
(Başlık Times New Roman 14 punto - Ortalı)
cAMP	: Siklik adenozinmonofosfat
DNA	: Deoksiribonükleik asit
ER	: Endopazmik retikulum
GSH	: İndirgenmiş glutatyon
8-OHdG	: 8-Hidroksideoksiguanozin
H202	: Hidrojen peroksit
HEMA	: Hidroksi etil metakrilat
HPLC	: Yüksek basınç sıvı kromatografisi
(High pressure liquid chromatography)
kDa	: Kilodalton
LDL	: Düşük yoğunluklu lipoprotein
MDA	: Malondialdehit
µL	: Mikrolitre
mM	: Milimolar
MMP	: Matriks metalloproteinaz
NADPH	: Nikotinamid adenindinükleotid fosfat
NO	: Nitrik oksit
PCR	: Polimeraz zincir reaksiyonu (Polymerase chain reaction)
Pmol	: Pikomol
SOD	: Süperoksitdismutaz
Şekiller dizini örneği:


ŞEKİLLER DİZİNİ
(Başlık Times New Roman 14 punto - Ortalı)


Şekil No	Sayfa No
Şekil 2.1. Organik matriks fazını oluşturan
monomerlerin kimyasal formülleri………………………	10
Şekil 2.2. DNA sarmalı üzerinde 8-OHdG'nin oluşum
mekanizması ……………………………………………	12
Şekil 3.1. Deneysel periodontitis çalışma grupları
ve uygulamaları.……………………………………….  ..	32
Şekil 3.2. Ratlarda deneysel periodontitisin
oluşturulması ve ALA uygulanması … ……… ………….	33
Şekil 4.1 Çalışma gruplarında ölçülen 8-OHdG
konsantrasyonları ……………………………………….	42



Tablolar dizini örneği:



TABLOLAR DİZİNİ
(Başlık Times New Roman 14 punto - Ortalı)


Tablo No	Sayfa No
Tablo 2.1.	Kompozit rezinlerin sınıflandırılması	7
Tablo 3.1.	Çalışmada kullanılan kimyasal maddeler
ve cihazlar	30
Tablo 3.2.	MDA ölçüm prosedürü	34
Tablo 4.1.	Kadın ve erkeklerde tükürük MDA düzeyleri......................	43
Tablo 4.2.	Tüm değişkenlerin zamana karşı
değişimlerine ait Bonferroni testi sonuçları	46
TEZ METNİ BÖLÜMLERİ

GİRİŞ

Bu bölümde, tez konusunu açıklayıcı bilgiler yer almalıdır. Araştırılan problemin niteliği ve kapsamı açık bir şekilde sunulmalı, konunun güncel durumu ilgili yayınlara atıf yapılarak çalışmanın önemi kısa bir şekilde vurgulanmalı, tez çalışmasının bilime sağlayacağı katkı ve/veya yöntem açısından hedeflediği yenilikler ifade edilmelidir. Giriş bölümü gereç ve yöntem, bulgular veya tartışmaya ait bilgileri içermemelidir.
Bu bölümün son paragrafında tezin amacı ve çalışmanın hipotezi net bir şekilde ortaya konulmalıdır.

GENEL BİLGİLER

Bu bölümde, yapılan araştırmaya ışık tutabilecek ve incelenen konunun anlaşılmasını kolaylaştıracak bilgiler kısa ve öz bir şekilde verilmeli ve daha önce yapılmış olan araştırmalar tanıtılmalıdır. Konuyu değişik yöntem ve gereçlerle inceleyen araştırmalar hakkında da bilgi verilmelidir. Ayrıca, araştırma sonuçlarını karşılaştırabilmek amacıyla konu ile ilgili önceden yapılmış olan çalışmaların sonuçları hakkında kısa bilgiler verilmelidir. Bu bölümdeki bilgiler genellikle tarihsel bir sıra içerisinde verilmeli ve okuyucu, o güne kadar yapılmış olan çalışmaların gelişimini, açıklığa kavuşan konuları ve ortaya çıkan yeni problemleri tanıma imkânı bulmalıdır. Genel bilgiler, bilim dünyasının genel temayülü olarak tezi 1/3’ünü aşmaması yönünde olması nedeniyle bu kıstasa uyulması önerilir.

GEREÇ VE YÖNTEM

Bu bölümde materyal ve inceleme metodu açıklanmalıdır. Araştırmanın türü (tanımlayıcı,  deneysel, prospektif vb.), kullanılan bireyler, evren (popülasyon) ve örneklem büyüklüğü, örneklemin nasıl ve hangi istatistiki yöntemle (power analizi gibi) seçildiği belirtilmelidir. Verilerin toplanma tarihi, veri toplama araçları (deney araçları, anketler, geçerlik ve güvenirliği yapılmış ölçekler vb.) ve veri toplama araçlarının kim tarafından hazırlandığı gerekli durumlarda kaynak gösterilerek yazılmalıdır. Kullanılan formlar (anket, ölçek vb.) ek olarak sunulmalıdır. Kullanılan ticari ürünler, kimyasallar ve cihazlara ait bilgiler (marka, model, üretici firma, şehir, ülke vb.) bu bölümde verilmelidir. Uygulanan yöntemin anlaşılmasını kolaylaştırmak amacı ile yöntem şeması
kullanılabilir. Araştırmanın bağımlı ve bağımsız değişkenleri, verilerin değerlendirilmesinin nasıl yapıldığı, uygulanan istatistiksel testler bu bölümde açıklanmalıdır.
Çalışmanın yapılması için alınan izinler ve etik kurul onayı bu bölümde belirtilmeli ve ilgili belgeler "EKLER" bölümünde sunulmalıdır.


BULGULAR

Bu bölümde istatistiksel analizlere göre "ne elde ettiniz" sorusuna yanıt verilir. Bulgular araştırmanın hipotezine uygun ya da uygun olmayan yönde olabilir. Araştırmacı bulguları olduğu gibi sunmalı, bu bölümde tartışma ve yorum yapılmamalıdır. Bulgulara ait tablolar, grafikler, fotoğraflar vb. bu bölümde yer alır.

TARTIŞMA

Bu bölümde tezin gereç-yöntem ve bulguları giriş, genel bilgiler ve yöntem bölümlerinde verilen çerçeve kapsamında tartışılmalıdır. Kullanılan yöntemin seçilme nedenleri, üstün ya da zayıf yönleri belirtilmelidir. Bulgular literatür ile karşılaştırılmalı, benzerlikler ya da farklılıklar belirtilmeli, farklılıklar varsa nedenleri açıklanmalı, elde edilen bulguların ne anlama geldiği yorumlanmalıdır. Tartışmada araştırmacının düşüncelerine yer verilmeli, ancak gerçekle uyumlu olmayan yorumlardan uzak durulmalıdır. Araştırmada incelenmemiş parametre / parametreler araştırmanın sanki bir sonu imiş gibi tartışılmamalıdır. Tartışma bölümünde gereksiz alt başlıklar oluşturulmamalıdır. Tartışmada tezin hipotezlerinin doğrulanıp doğrulanmadığı ve araştırmanın bilime sağladığı katkılar belirtilmelidir.

SONUÇLAR VE ÖNERİLER

Bu bölümde, tezin giriş bölümünde belirtilen amacına ne ölçüde ulaşıldığı genel ve açık ifadelerle belirtilmeli ancak istatistiksel ifadeler kullanılmamalıdır. Elde edilen bulgular daha önceki araştırıcıların bulguları ile karşılaştırılarak yorumlanmalıdır. Araştırmacının tez çalışmasından elde ettiği bulgulara göre iletmek istediği öneriler bu bölümde yer almalıdır. Öneriler araştırma bulgularına dayandırılmalı, araştırma bulgularında yer almayan durumlar için önerilerde bulunulmamalıdır. Sonuçlar ve öneriler maddeler halinde yazılabilir. Bu bölüm 2 sayfayı aşmamalıdır.
KAYNAKLAR

Tez yazımında yararlanılan tüm bilgi kaynakları (makale, tez, kitap, bildiri, rapor, web sayfası vb.) kaynaklar dizininde yer almalıdır. Yayınlanmamış makale, bildiri, ders notu, kişisel görüşmeler vs. kaynak olarak gösterilemez.
Kaynakların metin içinde gösterilmesi ve kaynaklar bölümünde yazılmasında Vancouver atıf sistemi (Author Date System- Atıf Sırası Sistemi) kullanılmalıdır. Buna göre kaynaklar metin içerisindeki geçiş sırasına göre numaralandırılmalıdır. Literatür numarası, ilgili olduğu yere, noktalama işaretlerinden önce metin ile aynı puntoda parantez içinde ( ) yazılmalıdır. Numaralar arasına virgül konulmalı, virgülden sonra boşluk verilmeli, birbirini takip eden literatür numaraları kısa çizgi ile kısaltılmalıdır (Örnek: 5, 6, 7, 11, 12 yerine 5-7, 11, 12).

Kaynakların metin içinde gösterilmesi ve kaynaklar dizininin oluşturulmasında, hem yazım kolaylığı sağlaması hem de kaynaklardaki hataları en aza indirmesi açısından EndNote® gibi yazılım programlarının kullanılması önerilir.

Dergi
Birden çok yazarlı makalelerde tüm yazarların isimleri yazılmalıdır. Dergideki bir makale referans gösterilirken;
Yazarın soyadı adının baş harfi (ilk harfler büyük olacak; yazarın iki adı/soyadı varsa ilk harfleri bitişik yazılacak; birden çok yazar varsa virgülle ayrılacak). Makalenin başlığı (sadece başlangıçtaki ilk harf büyük). Dergi adı (dergi adları italik yazılacak) yıl, cilt no: başlangıç - bitiş sayfa numaraları.
Dergi isimleri Uluslararası kısaltma kriterlerine uygun şekilde yazılmalıdır. Standart dergi adı kısaltmaları için Sağlık Bilimleri Dergisi Yazım Kurallarındaki aşağıda belirtilen Web adresinde belirtildiği şekilde yazılmalıdır:

Index Medicus (Web Site: http://www.ncbi.nlm.nih.gov/nlmcatalog/journals) ve Web of Science'da (Web site http://images.webofknowledge.com/WOK46/help/WOS/J_abrvjt.html)
Dergiler kaynak olarak gösterilirken yazım şekli aşağıdaki gibi olmalıdır:


Örnek:
Varoglu AO, Yildirim A, Aygul R, Gundogdu OL, Şahin YN. Effects of valproate, carbamazepine, and levetiracetamon the antioxidant and oxidant systems in epileptic patients and their clinical importance. Clin Neuropharmacol 2010, 33: 155-157. (155-157 yerine 155-7 yazılacaktır)

Kitap
Tek yazarlı bir kitap sadece bir kez kaynak gösterilerek kullanılmış ise yararlanılan sayfa numarası ya da numaraları belirtilerek aşağıdaki şekilde kaynak olarak gösterilir:
Yazarın soyadı adının baş harfi (ilk harfler büyük olacak; yazarın iki adı/soyadı varsa ilk harfleri bitişik yazılacak; birden çok yazar varsa virgülle ayrılacak). Kitabın adı (ilk harfler büyük), baskı sayısı. Yayınlandığı şehir, yayınevi, yıl başlangıç - bitiş sayfa numaraları (sayfa numaralarında kısaltma olmayacak).

Örnek:
 Yabancı dilde kitap için:
Bhagavan NV, Ha CE. Medical Biochemistry, 5th ed. California, Academic Press, 2011: 322-324. (322-324 yerine 322-4 yazılacaktır)

 Türkçe kitap için:
Solakoğlu S, Aytekin Y. Temel Histoloji, 11. Baskı. İstanbul, Nobel Tıp Kitapevi, 2009: 118.


DİKKAT!
Bununla birlikte söz konusu kitabın farklı sayfaları tez içinde farklı yerlerde kaynak olarak gösterilmiş ise sayfa numarası kaynak dizininde belirtilmeli ancak tez metni içinde atıfta bulunulduğu yerde kaynak numarasının parantez içinde bir defa belirtilmelidir.

Kitap Bölümü
Kaynak gösterilecek kitap bir editör veya editör grubu tarafından derlenmiş ve farklı bölüm yazarları tarafından yazılmış ise aşağıdaki şekilde kaynak olarak gösterilir:
Bölüm yazarı soyadı adının baş harfi (ilk harfler büyük olacak; yazarın iki adı/soyadı varsa ilk harfleri bitişik yazılacak; birden çok yazar varsa virgülle ayrılacak). Bölüm adı. In (yabancı kaynak için)/ İçinde (Türkçe kaynak için): Editör/editörlerin soyadı adının baş harfi (bir den çok editör varsa virgülle ayrılacak) (ed / eds; yabancı kaynak için) veya (editör/editörler; Türkçe kaynak için). Kitabın adı (ilk harfler büyük, italik yazılacak), baskı sayısı. Yayınlandığı şehir,
Yayınevi, yıl: başlangıç - bitiş sayfa numaraları (atıfta bulunulan bölümün başlangıç-bitiş sayfa numaraları).


Örnek:
 Yabancı dilde kitap bölümü için:
Stone AC, KlingerJR. The right ventricle in pulmonary hypertension. In: Hill NS, Farber HW  (eds). Pulmonary Hypertension, 2nded. New York, Humana Press, 2008: 93-126.

 Türkçe kitap bölümü için:
Akpınar RB. Üriner Boşaltım. İçinde: Aştı TA, Karadağ A (editörler). Hemşirelik Esasları Hemşirelik Bilimi ve Sanatı, 1. Baskı. İstanbul, Akademi Basın ve Yayıncılık, 2012: 971-1011.

 Yabancı Diller Çeviri Kitap
Kaynak gösterilecek çeviri kitap, bir editör veya editör grubu tarafından derlenmiş ve farklı bölüm yazarları tarafından çevirisi yapılmış ise aşağıdaki şekilde kaynak olarak gösterilir:
Bölüm yazarı soyadı adının baş harfi (ilk harfler büyük olacak; yazarın iki adı/soyadı varsa ilk harfleri bitişik yazılacak; birden çok yazar varsa virgülle ayrılacak). Bölümün Türkçe adı. İçinde: Kitabın Türkçe adı, Çeviri Editörü/editörlerinin soyadı adının baş harfi (bir den çok editör varsa virgülle ayrılacak) (çeviri editörü/editörleri). Kitabın orijinal adı (ilk harfler büyük, italik yazılacak), yazarın soyadı adının baş harfi (bir den çok yazar varsa virgülle ayrılacak). Çeviri kitabın baskı sayısı, yayınlandığı şehir, yayınevi, yıl: başlangıç - bitiş sayfa numaraları (atıfta bulunulan bölümün başlangıç-bitiş sayfa numaraları).

Örnek:
Çakar L, Şahin G, Yermen N. Solunum. İçinde: Tıbbi Fizyoloji, Çavuşoğlu H, Yeğen BÇ, (Çeviri editörleri). Textbook of Medical Physiology, Guyton AC, Hall JE. 11. Baskı, İstanbul, Nobel Tıp Kitapevleri, 2007: 469-533.

4. White DO, Fenner FJ, Medikal Viroloji. Doymaz MZ (Çeviren). 1. Baskı, İstanbul: Nobel, 2000.


Kaynak gösterilecek kitap editör olmaksızın bir yazar tarafından çevirisi yapılmış ise aşağıdaki şekilde kaynak olarak gösterilir:
Orijinal kitap yazarının soyadı adının baş harfi (ilk harfler büyük olacak; yazarın iki adı/soyadı varsa ilk harfleri bitişik yazılacak; bir den çok yazar varsa virgülle ayrılacak). Kitabın orijinal adı. Çevirenin soyadı adının baş harfi (bir den çok çeviren varsa virgülle ayrılacak). Kitabın Türkçe
adı (ilk harfler büyük, italik yazılacak), baskı sayısı. Yayınlandığı şehir, Yayınevi, yıl: başlangıç
- bitiş sayfa numaraları.



Örnek:
Daugirdas JT. Handbook of Dialysis. Çeviri: Keleş M. Diyaliz El Kitabı, 4. Baskı. Ankara, Bahar Yayıncılık, 2011: 45-51.

Tez
Yazarın soyadı adının baş harfi (ilk harfler büyük olacak). Tezin Adı. Enstitü/Fakülte/Yüksek okul, Anabilim Dalı. Tezin türü (Tıpta Uzmanlık ), Tezin yapıldığı şehir: Üniversite, yıl

Örnek:
Karagöz H. Derin Temporal Sinirlerin Anatomisi ve Fasiyal Sinir Paralizisi Olan Hastalarda Reanimasyon Amaçlı Kullanılabilirliğinin Araştırılması. Sağlık Bilimleri Enstitüsü, Anatomi Anabilim Dalı. Doktora tezi, Malatya: İnönü Üniversitesi, 2012.

Sözlük
Yararlanılan kaynak bir sözlük ya da benzeri bir materyal ise aşağıdaki şekilde kaynak olarak gösterilir:
Sözlüğün adı, baskı sayısı. Yayınlandığı şehir, yayınevi, yıl: sayfa numarası.


Örnek:
Stedman's Médical Dictionary, 28th ed. Baltimore, Lippincott Williams &Wilkins, 2006: 126.

Çeşitli Organizasyon veya Komisyonların Yazdığı Kitap, Kılavuz vb. Kaynaklar


Kaynak gösterilecek eser çeşitli organizasyonların yayınladığı veya komisyonların yazdığı kitap, rapor, broşür vs. materyaller ise aşağıdaki şekilde kaynak olarak gösterilebilir:

Örnekler:
Türk Kardiyoloji Derneği. Kalp Yetersizliği Akut Koroner Send-lomlar Hipertansiyon Hemşirelik Bakım Klavuzu, 2. Baskı, 2007: 7-12.
Headache Classification Committee of the International Headache Society. Classification and diagnostic criteria for headache disorders, cranial neuralgia and facial pain. Cephalalgia, 1998; 8: 1-96.

Yasa ve Yönetmelikler
Yasa / yönetmelik adı. Yayın adı, sayı, tarih (Gün Ay Yıl).


Örnek:
Hemşirelik Yönetmeliği. T.C. Resmî Gazete, sayı: 27515, 8 Mart 2010.


Elektronik Kaynaklar
Resmi kurumlar, ulusal ve uluslararası bilimsel kurul ve kuruluşlara ait internet sayfaları URL adresi ve erişim tarihi belirtilerek kaynak olarak gösterilebilir. Ticari amaçlı web sayfaları ve bilimsel dayanağı olamayan verilerle hazırlanmış web sayfaları kaynak olarak gösterilemez.
Yazar soyadı adı. Kaynağın Adı. URL adresi (web adresi). Erişim tarihi (Gün Ay Yıl).


Örnek:
İnci O. Bilimsel yayın etiği ilkeleri, yanıltmalar, yanıltmaları önlemeye yönelik öneriler, http://uvt. ulakbim.gov.tr/tip/sempozyum7/ inci.pdf 9 Mart 2012.
Chaib F, Saxena S, Smith S. Dementia cases set to triple by 2050 but still largely ignored, http://www.who.int/mediacentre/news/ releases/20 12/dementia_20120411 11 Nisan 2012.

 Yazarı belli olmayan elektronik kaynaklar için:
Kaynağın ait olduğu kurum/kuruluş/kurul/dernek vb. Kaynağın Adı. URL adresi (web adresi). Erişim tarihi (Gün Ay Yıl).

Örnek:
        T.C. Sağlık Bakanlığı. Yaşlılık ve Beslenme. http://www,ailehekimligi.gov.tr/index.php?option=com_content&view=article&id=2 80: yallk-ve- beslenme&catid=57:salk-ve-bakm&Itemid=200 13 Nisan 2012.

Patent
Patent sahibinin soyadı adının baş harfi (ilk harfler büyük olacak; iki ad/soyad varsa ilk harfleri bitişik yazılacak) veya Firma adı (patent sahibi). Patentin başlığı, patent numarası, yıl.
Örnek:
Yıldız AS, Sağlam R, Kaya A (patent sahibi). PPAR agonisti patent, TR19062001, 2011. Jenkins AW (inventors). Transdermal device patent, W0249956, 1992.
EKLER
Bu bölümde özgeçmiş, etik kurul onayı, çalışmanın yapılması için alınan izinler (anket çalışmalarında ilgili birimlerden alınan izinler gibi), tezde kullanılmış ise bir anket veya ölçek örneği, yöntemle ilgili özel bilgi, tez metni içerisinde verildiğinde sayfaya sığmayacak ve bütünlüğü bozulacak tablo veya şekiller vs. bu bölümde sunulur. "EKLER" bölümü, mevcut sayfa numaralandırılmasına devam edilerek yeni bir sayfa başı ile başlatılır. Her bir ek ayrı sayfada verilir ve sayfa başı sol üst köşesinde EK-1., EK-2., EK-3 gibi ifadeler ve açıklama yazılarıyla belirtilir. Ayrıca ekteki belge/bilgiler "İÇİNDEKİLER" sayfasında sayfa numaralarıyla birlikte yazılmalıdır.


Tez Yazarken Yararlanılabilecek Kaynaklar:
    1. Resimli Deney Hayvanları Terimleri Sözlüğü, 1. baskı, Ankara, Türk Dil Kurumları Yayınları, 2014
    2. Hemşirelik Terimleri Sözlüğü, 1. baskı, Ankara, Türk Dil Kurumları Yayınları, 2015
    3. İlaç ve Eczacılık Terimleri Sözlüğü, 2. baskı, Ankara, Türk Dil Kurumları Yayınları, 2015
    4. http://www.tdk.gov.tr/index.php?option=com_content&view=category&id=50
    5. http://www.tdk.gov.tr/index.php?option=com_gts&view=gts
    6. http://www.tdk.gov.tr/index.php?option=com_bilimsanat&view=bilimsanat















Ek-1: Dış ve iç Kapak Örneği


T.C. 
İNÖNÜ ÜNİVERSİTESİ TIP FAKÜLTESİ
.………………………… Anabilim Dalı






TEZİN BAŞLIĞI 




Tıpta Uzmanlık Tezi
Araştırma Görevlisinin Adı ve SOYADI





Tez Danışmanı 
Unvanı, Adı ve SOYADI



MALATYA- Yıl

Ek 2: Tez Planı

Ön sayfalar
İç kapak sayfası

Kabul ve onay sayfası

İçindekiler

Teşekkür

Özet

Abstract

Simgeler ve kısaltmalar dizini

Şekiller dizini

Tablolar dizini
Tez metni
GİRİŞ VE AMAÇ

GENEL BİLGİLER

GEREÇ VE YÖNTEM

BULGULAR

TARTIŞMA

SONUÇLAR VE ÖNERİLER 
Kaynaklar

Ekler

